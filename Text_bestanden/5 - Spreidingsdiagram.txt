Het spreidingsdiagram geeft de verhouding weer van het aantal elektrische auto's / aantal niet-elektrische auto's (benzine, diesel, LPG of Overig). Vervolgens is een logaritmische transformatie toegepast om een lineaire regressie te kunnen uitvoeren: van de verhouding is het natuurlijke logaritme genomen. De grafiek laat zien dat de natuurlijke logaritme van de verhouding en de tijd een vrij duidelijk lineair verband hebben. De regressielijn, de lijn die het beste 'past' bij de waarnemingen, wordt ook getoond. 
